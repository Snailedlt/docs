---
title: Postkasser til testbrukere
permalink: dpi_testing_index.html
sidebar: dpi_timo_sidebar
---

<!-- ![](/images/dpi/underarbeide.png) -->


Testbrukere plukker man selv gjennom Skatteetatens Tenor-base: [https://www.skatteetaten.no/skjema/testdata/](https://www.skatteetaten.no/skjema/testdata/)

### Digital postkasse i testmiljø krever at testbrukere:
- Er registrert i test-folkeregisteret
- Er registrert i kontakt og reservasjonsregisteret

## Opprett en digital postkasse på en testbruker
En kan opprette postkasse på testbrukere på to ulike måter. Enten ved å registrere direkte hos hver enkelt postkasseleverandør, eller ved å benytte forenklet postkasseregistrering via KRR. Begge deler er fort gjort og består kun av noen få klikk pr bruker.

##### Alternativ 1: Registrer testbrukeren direkte i testmiljøet til postkasseleverandørene:
- E-boks: [http://demo2-www.e-boks.no](http://demo2-www.e-boks.no)
- Digipost: [https://difitest.digipost.no](https://difitest.digipost.no)

Logg på med TestID underveis i opprettelsesprosessen.

##### Alternativ 2: Forenklet postkasseregistrering via Kontaktregisteret
Logg på: [https://minprofil.test.kontaktregisteret.no/](https://minprofil.test.kontaktregisteret.no/), velg postkasse og følg instruksene. 
 
## Bytte postkasse for en testbruker:
Det er fullt mulig for brukere ha å flere digitale postkasser for private tjenester, men en kan bare ha en postkasse for brev fra det offentlige. Det offentlige har inngått avtale med e-Boks og Digipost om å levere digital postkasse til innbyggere for brev fra det offentlige. Innbygger kan fritt velge mellom disse, og kan når som helst bytte mellom postkasseleverandørene. For å kunne bytte må bruker ha opprettet konto/postkasse hos begge leverandørene på forhånd. Bytte av offentlig postkasse i testmiljøet gjøres igjennom brukerprofilen i kontakt og reservasjonsregisteret.
(Merk at alle forutsetninger beskrevet i kapitlene over må være på plass)
- Gå til brukerprofil i kontakt og reservasjonsregisteret: [https://minprofil.test.kontaktregisteret.no/](https://minprofil.test.kontaktregisteret.no/). Logg på og Velg/bytt postkasse.

Merk: Dersom det står: "Velg på norge.no" så har du ikke husket å opprette en postkasse først og da vil du måtte gjøre det først.
